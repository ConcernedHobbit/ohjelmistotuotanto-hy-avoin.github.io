---
layout: page
title: Kokeen mallivastaukset ja arvosteluperusteet
inheader: no
permalink: /koe/
---

## Tehtävä 1 _Scrum ja user story_ (6p) 

Tehtävän arvioi Matti Luukkainen. Omasta arvioinnista voi tarvittaessa kysyä matti.luukkainen@helsinki.fi tai telegramissa

**(a) Scrumin tärkeä taustaperiaate on adaptation eli mukauttaminen. Mitä tällä tarkoitetaan, ja miten Scrum pyrkii edesauttamaan mukauttamista?** 1.5p

Mukauttamisella tarkoitetaan sitä, että Scrum mahdollistaa asiakkaan muuttuvista tarpeista johtuvan kehitettävän tuotteen kehityssuunnan ohjaamisen sekä kehittämiseen käytettyjen menetelmien jatkuvan parantamisen. (0.75p)

Lyhyet 1-4 viikon kehitysjaksot eli sprintit antavat mahdollisuuden tiheään mukauttamissykliin. Sprinttien lopuksi kehittäjätiimi pitää retrospektiivin, jonka aikana se miettii omaa työskentelyään ja etsii siitä kehityskohteita. Sprinttien päätteeksi pidettävä sprint review mahdollistaa sidosryhmille kehityksen suunnan tarkastelun. Tuotteen mukauttaminen tapahtuu "groomaamalla", eli muokkaamalla tuotteen backlogia, eli sovellukselle asetettujen vaatimusten priorisoitua listaa. (0.75p)

**(b) Eräs scrumin määrittelemistä eventeistä eli tapahtumista on sprintin suunnittelukokous. Mitä kokouksessa tapahtuu ja ketkä siihen osallistuvat?**

Kokoukseen osallistuvat ainakin kehitystiimin jäsenet sekä product owner (0.25p).

Ensimmäisenä tavoitteena on valita sprintissä toteutettavat user storyt. (0.25p)

Product owner esittelee storyja tiimille ja tiimi valitsee sopivan määrän storyjä sprinttiin (0.5p). 

Toinen tavoite on määritellä sprint backlog, joka usein koostuu teknisistä tehtävistä, taskeista, jotka tiimin tulee suorittaa saadakseen valitut storyt tehtyä (0.25p).

Kokouksessa asetetaan myös sprintin tavoite, joka on lyhyt storyjen tasoa geneerisempi luonnehdinta siitä, mitä sprintissä on tarkoitus saavuttaa (0.25p).

**(c) Mitä tarkoitetaan user storylla?** 1.5p

Ks. <https://ohjelmistotuotanto-hy.github.io/osa2/#user-story>

Kuvaus käyttäjän kannalta arvokkaasta toiminnallisuudesta (0.5p)

Koostuu seuraavista: (1p) 
- lyhyt kuvaus
- keskustelut joiden aikana storyn detaljit selvitetään
- hyväksymäkriteerit, jotka kertovat milloin story in valmis

**(d) Minkälainen on hyvä user story?** 1.5p

Ks. <https://ohjelmistotuotanto-hy.github.io/osa2/#hyv%C3%A4n-user-storyn-kriteerit>

Asiakkaan kielellä 0.25p

INVEST-kriteerit 0.25p/kohta

Pelkkä kriteerin mainita tuo ainoastaan 0.125p

_As a (user) ..._ muodon kertomisella voi kompensoida 0.25p jos INVEST:istä jäi jotain kertomatta. Samoin jos mainitsi että alhaisen prioriteetin story voi olla vähemmän detaljoitu kuin korkean prioriteetin story.

## Tehtävä 2: _Estimointi_ (2p) 

Tehtävän arvioi Mauri Karlin. Omasta arvioinnista voi tarvittaessa kysyä mauri.karlin@helsinki.fi tai telegramissa

**(a) Mitä tarkoitetaan estimoinnilla?** (0.25p)

Mainittu, että estimointi tarkoittaa työmäärän arviointia. 

**(b) Minkä takia ohjelmistoprojekteissa suoritetaan estimointia?** (0.5p)

Mainittu seuraavat:

- Auttaa asiakasta priorisoinnissa. 
- Mahdollistaa koko projektin tai tiettyjen toiminnallisuuskokonaisuuksia sisältävien versioiden viemän ajan summittaisen arvionnin. 

**(c) Miten estimointi tyypillisesti tapahtuu ketterissä ohjelmistoprojekteissa?** (0.75p)

Mainittu kolme seuraavista:

- Varsinaisen estimoinnin tekee aina kehitystiimi.
- Tehdään yhteistyössä kehitystiimin ja product ownerin kanssa.
- Mainittu tai kuvailtu jokin suosittu estimointitapa (esim. Planning poker)
- Tapahtuu ketterissä ohjelmistotuotantoprojekteissa sprintin yhteydessä.
- Mainittu estimaattien yksikkö (story point) tai velositeetti.

**(d) Mitä tarkoitetaan NoEstimates-liikeellä?** (0.5p)

Mainittu seuraavat:

- NoEstimates-liike kyseenalaistaa joitakin estimointimenetelmiä, koska hyödyt ovat liian vähäiset verrattuna työmäärään.
- NoEstimates-liike ei kiistä estimaattien hyötyä, vaan yrittää saada ajattelemaan missä tilanteissa estimointi on järkevää, sekä nostaa esiin vaihtoehtoisia tapoja estimointiin.

## Tehtävä 3: _Lean Startup_ (2p) 

Tehtävän arvioi Mauri Karlin. Omasta arvioinnista voi tarvittaessa kysyä mauri.karlin@helsinki.fi tai telegramissa

**(a) Mitä tarkoitetaan Lean startup -menetelmällä? Mihin ja miten sitä käytetään?** (0.75p)

Mainittu, että lean startup menetelmässä pyritään oppimaan systemaattisesti ja mahdollisimman nopeasti mitä ohjelman käyttäjät haluavat. (0.25p)

Avattu build / measure / learn -sykli ja kerrottu miten sitä käytetään. (0.5p)

**(b) Mitä tarkoittaa käsite Minimal Viable Product (MVP)?** (0.75p)

- Tehdään tuotteesta / ominaisuudesta mahdollisimman nopeasti versio, niin että tuotteen ominaisuudet ja toiminnallisuus toimii. (0.5p)
- MVP tuotetta / ominaisuutta testataan oikeilla käyttäjillä, ja saadusta datasta opitaan. (0.25p)

**(c) Entä A/B-testaus?** (0.5p)

- Testataan käyttäjillä kahta eri versiota ohjelmasta. (0.25p)
- Kerätyn datan perusteella päätetään kumpi versio tuo suuremman arvon (mittareita voi olla erilaisia). (0.25p)

## Tehtävä 4: _Laadunhallinta_ (5p) 

Tehtävän arvioi Tero Tapio. Omasta arvioinnista voi tarvittaessa kysyä tero.tapio@helsinki.fi tai telegrammissa.

**(a) Mitä tarkoitetaan verifioinnilla ja validoinnilla?**

*Verifioimalla varmistetaan että ohjelmisto/ominaisuus täyttää sille sovitut vaatimusmäärittelyt.
Validoimalla varmistetaan että ohjelmisto/ominaisuus vastaa asiakkaan odotuksia ja tarpeita.*

- 0,5p Kustakin oikeasta määritelmästä
- 0,25p Kustakin osittain oikeasta (suppea, sisältää väärää tietoa) määritelmästä

Mikäli termit on määritelty oikein, mutta väärin päin, kohdasta saa yhteensä 0,5p. Pelkillä “are we building the right product” ja “are we building the product right” lainauksilla vastaus antaa 0,5p.

**(b) Mitä tarkoitetaan ohjelmiston sisäisellä laadulla?**

*Sisäinen laatu viittaa ohjelmiston asiakkaalle näkymättömän osan, eli koodin laatuun. Hyvälaatuinen koodi on mm. järjestelmällistä ja helppolukuista, ja noudattaa hyväksi havaittuja käytäntöjä (best practices). Huonolaatuista koodia on vaikea tulkita tai jatkokehittää.*

Max 1 yhteensä seuraavista:
- 0,5p kuvauksesta (ei näy asiakkaalle/koodin laatu)
- 0,5p annettu osuva esimerkki hyvästä tai huonosta laadusta
- 0,5p kuvailtu hyvä-/huonolaatuisen koodin vaikutuksia

**(c) Mitä tarkoittavat jatkuva integraatio (continuous integration), jatkuva toimitusvalmius (continuous delivery) ja jatkuva käyttöönotto (continuous deployment)?**

*Jatkuva integraatio toteutuu kun kehittäjät liittävät uuden tai muokkaamansa koodin mahdollisimman usein (jopa useasti päivässä) yhteiseen koodikantaan. Jokainen lisäys testataan automaattisesti CI-palvelimella jotta varmistuu että muutokset toimivat muuallakin kuin kehitttäjän omalla koneella.*

*Jatkuva toimitusvalmius jatkaa CI:tä pidemmälle siten, että jokainen uusi versio koodikannasta siirretään automaattisesti testipalvelimelle (staging), jossa se testataan uudestaan mahdollisimman paljon tuotantoympäristöä muistuttavilla asetuksilla ja datalla. Näin ohjelmistosta on aina valmis versio, joka voidaan (asiakkaan) halutessa/luvalla siirtää tuotantoon vaivattomasti.*

*Jatkuva käyttöönotto ei odota manuaalista hyväksyntää, vaan jokainen uusi versio ohjelmistosta siirretään onnistuneen integraation ja testipalvelintestien jälkeen automaattisesti tuotantoon.*

Tehtävässä piti määritellä kolme termiä, joista jokainen koostui kahdesta osasta. 1/3p jokaisesta termistä. 1/6p vajavaisesti määritellystä termistä.

Jatkuva integrointi
- Ilmaistu että pienetkin muutokset liitetään yhteiseen koodikantaan, tai muuten selitetty jatkuvuus
- Mainittu ulkoistettu/automaatitnen testaus, ts. testaus muulla kuin kehittäjän koneella

Jatkuva toimitusvalmius
- Jatkoa CI:lle
- Selitetty staging-serveri
- Mainittu manuaalinen käyttöönotto

Jatkuva käyttöönotto
- Jatkoa CI:lle
- Mainittu automaattinen siirtymä tuotantoon

Muutamissa vastauksissa termejä ei määritelty erikseen, vaan kokonaisuutena. Tällöin pisteitä tuli sisällöllisesti oikeasta vastauksesta 0,5p.


**(d) Mikä on feature toggle/flag ja mihin tarkoitukseen niitä käytetään?**

*FT/F ehdollistaa (esim. if-lauseella) osan koodia, jolloin se voidaan piilottaa tuotantoversioon jatkokehitystä varten (feature branchien sijaan), tai ajaa vain tietylle käyttäjäkunnalle (canary, A/B) testaamista varten.*

- 0,5p vastauksesta josta ilmenee selkeästi että koodi on osa tuotantokoodia, mutta se ei ole vältttämättä/kaikilla käyttäjillä käytössä.
- 0,5p esimerkki hyötykäytöstä, esim. Trunk-based development, canary release, A/B testing

Monessa vastauksessa feature togglea/flagia kuvailtiin ominaisuudeksi joka näyttää osalle käyttäjistä yhtä ja toiselle toista. Tämä ei kuitenkaan riittänyt täysiin pisteisiin, sillä sama voidaan saavuttaa myös ajamalla eri versioita ohjelmistosta, ja kyseessä on nimenomaan yksi versio ja koodikanta, jonka sisällä ehdollisesti vaikutetaan käyttäjien kokemukseen. Jos vastauksessa ei siis määritelty termiä konkreettisesti (esim. ehtolauseeksi), eikä muutoin tehty selväksi että ohjelmiston yksi versio käyttäytyy ehdollisesti eri tavoin käyttäjästä riippuen ovat maksimipisteet 0,5p.


**(e) Mitä tarkoitetaan käsitteellä tekninen velka (technical debt)? Mitä haittaa/hyötyä teknisestä velasta on?**

*Teknistä velkaa kerryttävät ohjelmistotekniset ratkaisut, jotka on vahingossa tai tarkoituksellisesti tehty siten, että laadun sijaan on panostettu nopeaan ja helppoon toteutukseen, mutta jotka heikentävät koodin laatua ja siten vaikeuttavat jatkokehitystä. Hyöty: MVP:n tai prototyypin saamista tuotantoon voidaan nopeuttaa ottamalla teknistä velkaa. Haitta: Jatkokehitys on työlästä, vaikeaa, tai vaatii refaktorointia.*

- 0,50p kattavasta teknisen velan kuvauksesta, esim. esittelee sen huonoksi koodin laaduksi
- 0.25p vajaasta teknisen velan kuvauksesta (suppea/väärää tietoa)
- 0,25p hyötyesimerkistä (ominaisuuden nopea kehitys, prototyyppaus)
- 0,25p haittaesimerkistä (myöhempi refaktoroinnin tarve)


## Tehtävä 5 (5p) 

Tehtävän arvioi Jami Kousa. Omasta arvioinnista voi tarvittaessa kysyä jami.kousa@helsinki.fi tai telegrammissa. 

**(a) Ketterien menetelmien yhteydessä puhutaan usein inkrementaalisesta arkkitehtuurista? Mitä tällä tarkoitetaan? Mitä hyvää/huonoa lähestymistavalla on?**

Ideana on, että arkkitehtuuri mietitään ja dokumentoidaan riittävällä tasolla projektin alussa. Ohjelmiston "lopullinen" arkkitehtuuri muodostuu iteraatio iteraatiolta samalla kun ohjelmistoon toteutetaan uutta toiminnallisuutta. 0,5p

Etuja: 0,25p
- Vältetään liian aikaisin tehtävää ja myöhemmin todennäköisesti turhaksi osoittautuvaa työtä.
- Koska arkkitehtuuria ei suunnittele joku ulkopuoleinen, sen kommunikointi tiimille ei edellytä raskasta dokumentaatiota.
- Kehittäjät todennäköisesti sitoutuvat paremmin tiimin luoman ja omistaman arkkitehtuurin noudattamiseen

Riskejä: 0,25p
- Ohjelmiston sisäinen laatu alkaa ajan myötä heikentyä ja lopulta ohjelmisto on muodoton kasa spagettikoodia, eli big ball of mud

**(b) Mitä tarkoitetaan käsitteellä DevOps?**

DevOps pyrkii edistämään ohjelmistokehittäjien ja ylläpitäjien yhteistyötä. 0,25p DevOpsissa usein pyrkimyksenä on tehdä sovelluskehityksen aikaansaannosten käyttöönotto mahdollisimman sujuvaksi käyttäen monia työkaluja sen automatisointiin (automaattiset testit, continuous deployment, etc.) 0,25p mutta se perustuu pohjimmiltaan kulttuurisiin tekijöihin, tiimirakenteisiin, sekä asioiden sallimiseen. 0,5p

**(c) Mitä tarkoitetaan Just in time -tuotantomallilla ja pull-systeemeillä?**

JIT -tuotantomallissa ideaalina on aloittaa tuotteen valmistaminen vasta kun ostaja on jo tilannut tuotteen. Pyrkimys oli saada tuote tilauksen jälkeen mahdollisimman nopeasti kuluttajalle, eli haluttiin mahdollisimman lyhyt sykliaika (engl. cycle time) tilauksesta toimitukseen. 0,5p

Käytännössä pull-systeemi on mekanismi JIT-tuotantomallin toteuttamiseen. Pull-systeemissä tuotteita, tai tuotteiden tarvitsemia komponentteja tehdään ainoastaan asiakkaan tilauksen niitä edellyttäessä eikä varastoon. Vastakohta on push-systeemi, missä tuotteita ja komponentteja tehdään etukäteen varastoon ja toivotaan sitten että tuotteet ja komponentit menevät kaupaksi. 0,5p

**(d) Mitä lean tarkoittaa muri- ja mura-tyyppisellä hukalla?**

Muri: ylikuormitusta tai mahdottomia vaatimuksia 0,5p

Mura: epäsäännöllisyyttä tai epäyhdenmukaisuutta työtavoissa tai työstettävässä tuotteessa. 0,5p

**(e) Mitä tarkoitetaan work in progress eli WIP-rajoitteilla? Miten niitä sovelletaan ohjelmistotuotannossa?**

WIP-rajoitteita käytetään rajaamaan samanaikaisesti tehtävää työtä. Sillä saadaan aikaan ‘Virtaus’, eli yksittäisen storyn nopea valmistuminen. 0,5p Ohjelmistotuotannossa niitä sovelletaan mm. rajoittamalla in progress olevien taskien määrää & rajoittamalla user storyjen määrää kanban taululla. 0,5p
